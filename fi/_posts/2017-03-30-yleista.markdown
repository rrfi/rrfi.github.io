---
title: Kisainfoa, hyvä tietää
subtitle:
layout: default
modal-id: 1
date: 2017-03-30
img: hallissa.jpg
thumbnail: hallissa_thumb.jpg
alt: image-alt
description: Tätä on Nokian kisaviikonloppu
---

Perinteinen Nokian tapahtuma on suomalaisten nojapyöräilijöiden vuoden kohokohta, viikonloppu, jossa yhdistyvät kilpailu, ajaminen, 
nojapyörien koeajot ja ihan vaan jutustelu ja ajanvietto muiden alan harrastajien kanssa.

#### RADAN OSOITE

Nokian Renkaiden testirata  
Testiradantie 57  
37130 Nokia  

#### Kaikki mukaan
Kisaviikonloppu sujuu rennolla meiningillä. Vaikka kyseessä ovat kilpailut, radalla on tilaa myös leppoisalle sunnuntai-ajelulle - 
iso osa osallistujista kilpailee vain itseään vastaan ja hyödyntää tapahtuman antaman mahdollisuuden ajaa pitkäkestoinen 
suoritus turvallisessa, muulta liikenteeltä suljetussa ympäristössä. 12 tunnin ajossa nopeudet vaihtelevat välillä 15-60 km/h. 
Radalla on tilaa ihan kaikille!

Tapahtuma on avoin kaikille, mutta SM-titteli myönnetään vain suomalaisille kilpailijoille, jotka ajavat luokitusten 
mukaisella pyörällä (katso luokitukset viereisestä osiosta).

Voit osallistua myös tavallisella polkupyörällä ("pystypyörällä"), jos et satu omistamaan nojapyörää. 
Tai vaikka tavarapyörällä, jos niin haluat. Muille kuin nojapyörille on oma luokkansa, jolla ei ole SM-arvoa.

Tapahtuma on tarkoitettu kaikille nojapyöräilystä kiinnostuneille. Mukana on ihmisiä nojakkia vasta harkitsevista 
todellisiin alan pioneereihin. Kalustoakin on laidasta laitaan, protoista todellisiin high-end kilpureihin, niin 
tehdaspyöriä kuin ällistyttäviä itse tehtyjä konstruktioitakin.

#### Yleisöä paikalle!
Katselijat, kannustajat ja muuten vaan uteliaat kyselijät ovat lämpimästi tervetulleita yleisöön - ihan ilmaiseksi.

![Hitsausta](/img/portfolio/hitsausta.jpg "Klo 8:00 sunnuntai-aamu: viime hetken pikku säätöä Kempillä ja rälläkällä")
